<p dir="ltr" style="text-align:left;"></p><p>  Ülkemizin gelecek stratejilerinden biri de
yapay zekadır. Yapay zekanın sosyoekonomik yaşamın her alanında uygulanması ve Yapay
Zeka teknolojilerinin geliştirilmesinde yerliliğin artırılması, ülkemizde
yenilikçiliğe ve veriden değer üretmeye dayalı bir ekonomik düzenine  katkı sağlaması, Türkiye vizyonunun ve milli
teknoloji hamlesinin ortak hedefidir. Önümüzdeki on yıl içerisinde küresel büyümenin
yüzde 14’ünü tek başına Yapay Zekanın sağlayacağı öngörülüyor. Dolayısı ile Yapay
Zeka, ülkeler için bir tercih olmaktan öte kalkınmanın vazgeçilmezidir. Ülkemizin
(2021-2025) Ulusal Yapay Zeka stratejileri için altı stratejik önceliği bulunmaktadır.
Bunlar Yapay Zeka uzmanı yetiştirmek ve alanda istihdamı arttırmak, araştırma
girişimcilik ve yenilikçiliği desteklemek, kaliteli veriye ve teknik altyapıya
erişim, yapısal ve iş gücü dönüşümünü hızlandırmak, uluslararası iş birliklerini
güçlendirmek, sosyoekonomik uyumu hızlandıracak düzenlemeler yapmaktır. </p><p>  Benim
gelecek hedeflerim arasında da aynı ülkemizde olduğu gibi Yapay Zeka önemli bir
rol oynamaktadır, neticede gideceğimiz yolu bile yapay zeka sayesinde bulmaktayız.
Yapay Zeka’ şu anda da insanların uzun uğraşlar sonucu yapabileceği bir işi saniyeler
içerisinde yapmaktadır. Mesela hesap makinesi ile toplama çıkarma yapmak,
istediğimiz bir bilgiye saniyeler içerisinde ulaşmak gibi. İlerleyen zamanlarda
ise zamanın daha önemli olduğu ve iş gücünün daha fazla olduğu işlerde de rol alacağına
inanıyorum. Örneğin çözülmesi zor bir adli davanın saniyeler içerisinde
çözülmesi veya bir hastanın hastalığının saniyeler içerisinde teşhis
edilebilmesi gibi bir sürü örnek verebilirim. İlerleyen zamanlarda veri girişi
arttıkça Yapay Zeka’ ya kazandırabileceğimiz özelliklerin bir sınırının
olmadığını düşünüyorum ve bu gelişmenin bir parçası olmak istiyorum.</p><br /><p></p>